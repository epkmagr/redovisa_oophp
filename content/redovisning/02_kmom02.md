---
---
Redovisning kmom02
=========================

Jag tycker att UML eller liknande är jättebra i ett första skede så att man kan rita upp hur man tänker sig att det ska fungera. Det gäller både om jag utvecklar själv eller tillsammans med andra, så att alla får samma bild. Nackdelen är att bilden kanske ändrar sig efter hand som utvecklingen pågår och klasser slås ihop eller delas och då är det en nackdel om UML-diagrammet måste uppdateras. Nu är det en stor fördel med verktyg som phpDocumentor för då dokumenterar man efter hand. Viktiga fakta kan tas med i phpDoc kommentarerna så att de inte glöms bort. Jag är inte så förtjust i själva dokumentationsdelen av utvecklingen men jag gillar verktyg som phpDocumentor skarpt. Det beror på att jag dokumenterar lite efterhand när allting är färskt istället för att sitta och dokumentera några tråkiga veckor efteråt. Men phpDocumentor verkar vara lite konstigt för jag försökte ta bort felen i mina klasser men där klagar den på att min ena property <i>$tries</i> inte var dokumenterad men det är den. Dessutom får jag inte se charts och det var tråkigt.

Det gick bra att föra spelet “Gissa mitt nummer” in i min me-sida eftersom jag hade bra instruktioner i videoserien. Det svåraste var att föra in mitt "GuessException" och klura ut att det skulle vara "extends \Exception". Jag behövde inte skriva om koden speciellt mycket men jag tyckte att jag kunde skala bort lite och att den nu blev tydligare. Jag valde att ha precis som i kmom01 ha en view för korrekt svar och en för gameover. Från dessa sidor kan man bara initiera om spelet.

Jag tyckte att det var svårt att dela upp i mindre routrar för det blev så många kodrader och svårt med tydligheten. Därför valde jag att behålla tre routrar, varav två lite större, istället för att ha en flera små. I extrauppgiften blev jag fundersam på vad man tänker på med fler klasser. Spelet är så pass litet att det inte förenklar klassen "Guess". Men jag skulle kunna tänka mig att random kan vara en egen klass och kanske spellogiken också.

Jag ser stora fördelar med att vi skriver kod i ett ramverk och ska anpassa oss till dess regler, funktioner och fördelning av kod, styling etc. Det är mer likt arbetslivet då man ofta ändrar en liten del i ett större system än skapar något ifrån början. Nackdelen är att det tar lite tid att sätta sig in i ramverket och att man då måste läsa på för att lära sig det.

Min största TIL med detta kursmoment är hur smidigt det gick att flytta över och hur bra och kul det kändes när spelet började funka i ramverket. Det kändes som en jättesvår uppgift innan och sen var det inte så svårt ändå. Det var det så kul när spelet funkade i ramverket!
