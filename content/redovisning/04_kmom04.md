---
---
Redovisning kmom04
=========================

Interface har jag använt innan och tycker att det är mycket användbart framför allt vid större utvecklingsprojekt med flera utvecklare. Ett gemensamt gränssnitt erbjuds och så kan man jobba för sig själv på respektive "sida".
Trait är nytt för mig men verkar användbart. Jag gillar tänket med att återänvända kod och det ger verkligen Trait möjlighet till. Jättebra att träna på det i veckans uppgift för det blev så mycket tydligare efter att jag lagt in det i Dice100.

Jag är bekant med begreppet kontroller men tror inte att jag har jobbat med det innan. Jag fick läsa på lite om MVC och handlers. Handlers har jag jobbat med men det är inte samma sak som kontroller. En kontroller (Controller, C) är ett interface mellan ett användargränssnitt (View, V) och en model eller data (Model, M). Det känns som en bra uppdelning! Kontrollern kontrollerar händelseförloppet, bearbetar information och ger instruktioner till användargränssnitt och data.

Jag tycker att det var svårt men roligt att skapa intelligensen i tärningsspelet. Jag räknade på sannolikheter för de olika antalet tärningar och samtidigt försökte väva in hur jag tänker själv när jag spelar spelet. Jag är till exempel mer offensiv om jag har nära till 100 eller ligger långt efter. Och det tänket gav jag datorn.

Jag tycker att det var roligt att använda ramverket mer och det gick ganska smidigt. Det är jättebra träning inför arbetslivet! Roligt och intressant att se spelens implementation på olika sätt!

Jag lyckades jättebra med testtäckningen, mina klasser och controllern är testade till 99%. Dice100 hade jag till 100% men då en funktion *array_key_first* (kom med PHP 7.3) inte fanns på studentservern blev det 97%. Det för att jag prioriterade att lära mig hur man kollar om en funktion inte finns och i så fall implementerar den. Jättekul att jag lyckades testa controllern till 100% och att jag testar värden där också. För att lyckas med det fick jag mocka delen där jag anropar metoden doRound så att den returnerar true och false när jag ville för att testa att de olika delarna i min playActionPost.

Min TIL med detta kmom är jag gillar enhetstestning. Jag fick riktigt anstränga mig för att inte testa mer! Jag tyckte att det var jättekul och spännande! Förvånande för mig! Lite dumt att grotta ner i det när det fanns krav kvar som inte var optionella. Men denna veckan hann jag ändå.
