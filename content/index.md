---
title: "Maries me-sida"
---
Min me-sida i kursen design
=========================

Mitt namn är Marie Grahn. Född och uppvuxen i Karlskrona. Mina största intressen var friidrott och tvärflöjt. Mina favoritgrenar var korta häcken och längdhopp. Jag spelade även tvärflöjt i Ankarspelet, en marchorkester. Efter 4-årig teknisk linje med inriktning på telekommunikation på gymnasiet, så pluggade jag till civilingenjör inom Datateknik på LTH i Lund. Jag träffade min man på LTH.

[FIGURE src="img/me.jpg?w=400&sharpen" class="right" caption="Närbild på Marie 2019"]

Jag har jobbat som systemansvarig på Astra Draco i Lund och C++ utvecklare på Telia Research i Malmö innan jag flyttade till Karlskrona och började jobba på Ericsson. Där jobbade jag med testning, projektledning och Javautveckling till sommaren 2018. Då bestämde jag mig för att lära mig nya saker och det bästa sättet var att börja studera igen. På distans har jag pluggat Maskininlärning, Säkerhetskritisk mjukvara, Certifiering av säkerhetskritisk mjukvara och Dataplansprogrammering (P4). Nu är det webbprogrammering på BTH som gäller! Kursen Webbteknologier (htmlphp) är avklarad liksom Teknisk design och användbarhet (design) och databaser. Nu är det Objektorienterad PHP som gäller.

Jag bor i Karlskrona tillsammans med min man. Barnen, en son på 23 år och en dotter på 20 år, är utflyttade och pluggar till civilingenjörer i Linköping. Jag gillar att dricka ett gott glas vin och gärna ta en bit mörk choklad till.

Mitt största intresse numera är friidrott. Favoritgrenar numera är längd, kula och slägga. Och spjut...nästan allt är kul. Jag hoppas kunna träna upp mig tillräckligt för att springa sprint igen och gärna korta häcken! Jag tävlar för KA 2 IF och det har blivit en del svenska mästerskap för veteraner. Jag har även tävlat i nordiska mästerskapen och europa mästerskapen för veteraner.
